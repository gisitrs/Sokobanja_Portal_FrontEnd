

Sremski okrug se nalazi u jugozapadnom delu Vojvodine, odnosno severozapadnom delu Srbije. Ima ukupno 309.981 stanovnika. Sedište okruga je u gradu Sremska Mitrovica. Fruškogorski manastiri predstavljaju najveće kulturno blago ovog kraja. Tu su: Manastir Grgeteg iz 1471. godine i manastir Jazak iz 1522. godine. Manastir Krušedol je prava riznica slikarskih radova Vojvodine, a osnovan je 1514. godine kao zadužbina vladike Maksima Brankovića i njegove majke Angeline. U manastiru Novo Hopovo posebnu pažnju pobuđuje arhitektura hrama i njegov fresko - živopis. Vreme njegovog prvog zidanja nije poznato, ali se zna da je obnovljen 1756. godine. Privredu Sremske Mitrovice danas čine: Fabrika celuloze i papira "Matroz", Drvni kombinat, Fabrika nameštaja "1 novembar" i "Srbija šume".

Severnobački okrug se nalazi na severu Vojvodine, odnosno Srbije.Ima 205.401 stanovnika. Sedište okruga je u gradu Subotici. Subotica je višenacionalan i višekonfesionalni centar: uz pravoslavnu i katoličku, kao najveće, u gradu ima blizu trideset malih verskih zajednica. Glavni crkveni objekti su: Pravoslavna crkva u Aleksandrovu, iz XVII veka. Pravoslavna crkva iz XVIII veka Katedrala Sv. Terezije Avilske iz 1797. godine Franjevački samostan iz 1723. godine Sinagoga. S obzirom na sirovinsku bazu, u ovom regionu je veoma razvijena prehrambena industrija. Po prinosima poljoprivrednih kultura Subotica je među prvima u zemlji: kukuruz, pšenica i suncokret.

Srednjobanatski okrug se nalazi u istočnom delu Vojvodine, odnosno severoistočnom delu Srbije. Ima ukupno 221.253 stanovnika. Sedište okruga je u gradu Zrenjaninu. Po lepoti se ističu sledeće građevine: pravoslavna Uspenska crkva iz 1746. godine, rimokatolička katedrala iz 1868. godine reformatorska crkva iz 1891. godine Privreda Zrenjanina je veoma raznovrsna: industrija, poljoprivreda, šumarstvo, građevinarstvo i saobraćaj. Vodeća grana je prehrambena industrija.

Mačvanski okrug se nalazi u zapadnom delu Srbije.Ima ukupno 339.644 stanovnika. Sedište okruga je u gradu Šapcu. U blizini Šapca su znameniti spomenici, posvećeni poznatim događajima iz istorije srpskog naroda: Spomenik Karađorđu i srpskim junacima iz Prvog srpskog ustanka i Muzej Mišarske bitke (na Mišaru) ostaci starog grada na obali Save, Novo Selo (mesto gde je bio dvorac kralja Milutina)Kosanin grad, srednjovekovno utvrđenje na Ceru. Nedaleko od Loznice je selo Tršić, rodno mesto, reformatora srpskog jezika i pravopisa, Vuka Karadžića. Iz Tršića se pešačkom stazom stiže u manastir Tronošu, jedno od najstarijih srednjovekovnih nemanjićkih zadužbina. Ovaj Manastir iz XIV veka, odigrao je u prošlosti istaknutu ulogu u očuvanju narodne kulture i tradicije Srba. Dugo se u njemu, a naročito u 14. veku, negovala prepisivačka škola za sopstvene portrebe i potrebe drugih manastira. Time je sačuvana istorijska i kulturna građa srpskog naroda.